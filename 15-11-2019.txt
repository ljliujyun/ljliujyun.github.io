警方用過度武力，示威者都有用過度武力。
我覺得，雙方都有係錯。但係對錯係一回事，譴責與否又係另外一回事。

警察有權力、有架生、有組織。示威者唔係冇，只係極度唔對等。
佢地有權可濫 - 姦淫擄掠、無法無天，而不受法律制裁。我地犯法，就難逃法網。
佢地有錢有架生，有武力 - 有槍、有炮、有盾。我地的確擁有一定武力，如果想，可自製武器、放火、圍毆。但係好明顯，子彈比拳頭硬。武力懸殊。
警隊有組織犯罪 – 佢地三萬人就係一個巨大犯罪組織，有階位之分，有明確分工，有基地，有溝通設備。而示威者流水抗爭，各自爬山。兩者相比，佢地有組織，所以可以有效率大規模犯罪；我地冇大台，極其量只係小規模行動。執行力懸殊。

權力、武力、執行力，警察都有，亦正因為咁，佢地嘅行為唔單只係錯，而係必須受到譴責。如果我地唔譴責，佢地，同背後嘅政府，就只會更肆無忌憚，得寸進尺，用力量嘅懸殊輾壓平民。
而對使用武力嘅示威者，我依然會思考-目的係咩？有冇過度使用武力？會唔會只係為勇而武，而非為良知而勇武？我會對佢地嘅行為做出判斷，可能會係食飯係時候同friend講話，其實咁樣，真係錯喎。然而此示威者之錯，不同彼警察之錯。